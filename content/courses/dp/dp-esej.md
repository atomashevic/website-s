---
title: Eseji
linktitle: Eseji - Informacije
summary: Uvodni čas
authors: [Aleksandar Tomašević]
tags: [prezentacija, literatura]
categories: []
toc: true  # Show table of contents? true/false
type: docs  # Do not modify.
menu:
  dp:
    parent: Esej
    weight: 1
weight: 7
---

Zadatak eseja jeste primena nekog od pročitanih teorijskih radova na neki pojavni oblik kriminaliteta u Srbiji.

Konkretnije, esej se piše na jednu od 5 ponuđenih tema.

1. Teški zločini (ubistvo dece, silovanje, Tijanin zakon)
2. Huliganizam (organizovane navijačke grupe u Srbiji)
3. Trgovina i zloupotreba narkotika
4. Kriminal belih okovratnika (pranje novca, korupcija, finansijske prevare)
5. Vršnjačko nasilje (maloletničke bande, nasilje u školama)

Nije vam potrebna dodatna literatura, već je nakon izbora teme dovoljno da:

1. Pronađete vest, članak ili izveštaj koji se odnosi na taj tip kriminaliteta u Srbiji.
2. Izaberete tekst iz literature sa vežbi za koji smatrate da je relevantan za taj tip kriminaliteta.
3. U eseju opišete kako izabrana teorija objašnjava taj konkretni oblik kriminala u našoj zemlji.

Esej na svaku temu može pisati maksimalno 10 studenata.

Možete izabrati temu upisivanjem vašeg imena u tabelu.

[Tabela za izbor teme](https://docs.google.com/spreadsheets/d/1C2_l7SwkrVQ2WeKnlBJoqAz2FqhCOcIgJWZRY4An0MA/edit?usp=sharing)

## Struktura eseja

U prva dva-tri pasusa eseja potrebno je opisati oblik kriminala koji je ujedno i naslov vašeg eseja (npr. *Huliganstvo u Srbiji*), gde ćete izneti podatke ili činjenice iz (medijskog) teksta, reportaže ili izveštaja.

Potom ćete prepričati odnosno sažeti najvažnije teorijske argumente teksta koji koristite.

Na kraju (najvažniji deo) je vaše objašnjenje kako teorija koju ste izabrali (npr. Mertonova teorija sloma društvenog sistema) može biti iskorišćena da se objasni izabrani oblik kriminala u Srbiji.

Reč je o vašoj interpretaciji teorije, tako da nema apsolutno tačnih i netačnih interpretacija. Vaš osnovni zadatak je da pokušate da prenesete/primenite teorijski sadržaj i teorijsko objašnjenje na stvarni problem našeg društva.

## Tehničke informacije


Esej bi trebalo da sadrži između 800 i 1400 reči, što je približno između 2.5 i 4 strane teksta.

Rad se predaje u elektronskoj formi (slanjem na mejl), kao .doc ili .pdf dokument.

Tehničke specifikacije:

- Veličina stranice A4
- Font *Times New Roman*, veličina 11, sva slova crnom bojom
- Prored (*spacing*) 1.5
- Najviše 3 podnaslova

Citiranje i navođenje literature mora biti u skladu sa APA stilom citiranja. Detaljno uputstvo sa primerima za APA stil možete pronaći [ovde](/files/apa.pdf).
